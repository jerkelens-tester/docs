+++
archetype = "post"
title = "1. Inleiding"
weight = 1
tags = ["tactisch","beleidsstructuur"]
+++

Voor u ligt de informatiebeveiligingsbaseline van de ANWB Groep (hierna te noemen: ANWB), dit is een tactisch beleidsdocument (L2). Deze baseline vormt het uitgangspunt voor de ANWB om inhoud te geven aan informatiebeveiliging binnen de organisatie.  

Het beleid is opgesteld aan de hand van de ISO27001-informatiebeveiligingsnorm. Binnen de ANWB worden de meerdere beleidsniveaus onderscheiden met de onderstaande samenhang.
![Beleidsstructuur](/images/beleidsstructuur.jpg) 
De ANWB dient te voldoen aan de moderne eisen met betrekking tot informatiebeveiliging en privacywetgeving. Dit maakt het van belang dat er strategisch en tactisch beleid is geformuleerd, operationele procedures zijn uitgewerkt en dat door middel van periodieke toetsing de status van geïmplementeerde maatregelen in kaart wordt gebracht.

In dit document staan de doelstellingen en uitgangspunten van het informatiebeveiligingsbeleid beschreven. Dit voorliggende document moet in het verlengde worden gelezen van het strategisch informatiebeveiligingsbeleid (L1). 

In de standaarden (L3) zal hoog over het “hoe” uitgeschreven worden.  Deze standaarden zijn het product van zowel de 1e als 2e lijn. In het verlengde van de standaarden bestaan er werkinstructies (L4) die in meer detail het “hoe” beschrijven.. Werkinstructies zijn het product van de 1e lijn. Alle gepubliceerde standaarden en richtlijnen zijn te raadplegen via de SharePoint-pagina van Security & Privacy.

Met de vaststelling en het van kracht worden van dit voorliggende document (en het bijbehorende strategische informatiebeveiligingsbeleid), komen de eerder opgemaakt informatiebeveiligingsdocumenten te vervallen. 
