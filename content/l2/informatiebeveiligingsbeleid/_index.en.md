+++
archetype = "post"
title = "3. Informatiebeveiligingsbeleid"
weight = 3
+++

{{% notice style="info" %}}
**Doelstelling**

Beheren van de informatiebeveiliging (IB) binnen de organisatie. Er is informatiebeveiligingsbeleid vastgesteld om de implementatie van informatiebeveiliging in de organisatie te initiëren en te beheersen. Er vindt goedkeuring van het informatiebeveiligingsbeleid plaats door het management, er is aandacht voor de toewijzing van rollen en de coördinatie en beoordeling van de implementatie van het beleid binnen de organisatie.

{{% /notice %}}

Binnen de ANWB worden de meerdere beleidsniveaus onderscheiden met de volgende samenhang: 
![Beleidsstructuur](/images/beleidsstructuur.jpg) 

* De ANWB directie geeft opdracht aan de CISO om het strategische informatie-beveiligingsbeleid op te stellen en de directie keurt deze goed.
* De CISO formuleert het tactische informatiebeveiligingsbeleid genaamd ‘Informatiebeveiligingsbaseline’ en de CIO keurt deze goed. De CEO neemt dit ter kennisgeving aan en zet dit op de agenda van de directie om na te leven.
* Standaarden en procedures zijn de operationele beleidsdocumenten die door de CISO en 1e lijn (desbetreffende lijnmanager) worden goedgekeurd.
* De praktische invulling van de procedures worden vertaald in richtlijnen en werkinstructies door 1e lijn.
* Het informatiebeveiligingsbeleid is in overeenstemming met de bedrijfseisen en strategie van ANWB en in lijn met relevante wet- en regelgeving.
* Het informatiebeveiligingsbeleid bevat doelstellingen en uitgangspunten voor informatiebeveiliging om richting te geven aan alle activiteiten die verband houden met informatiebeveiliging.
* Het informatiebeveiligingsbeleid (tenminste de uitgangspunten) is beschikbaar voor alle medewerkers en contractanten van de ANWB.
* De algemene en specifieke verantwoordelijkheden voor informatiebeveiliging zijn beschreven, beschikbaar en bekend bij de medewerkers en contractanten van de ANWB. Een ANWB-gedragscode is beschikbaar. 
* De uitgangspunten voor informatiebeveiliging zoals beschreven in dit beleid worden periodiek geactualiseerd, zowel gepland als bij significante wijzigingen. Dit dient elk jaar goedgekeurd te worden door de CISO & CIO.
